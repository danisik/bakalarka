%CHAPTER
\chapter{Úvod}
TSD (\textbf{T}ext, \textbf{S}peech and \textbf{D}ialogue) je mezinárodní konference zabývající se například problémy zpracování, překladu a rozpoznávání přirozeného jazyka nebo analýzou řeči. Mezi nejčastěji probíraná témata se řadí například rozpoznávání řeči, modelování řeči,textové korpusy, značkování textu a mnoho dalších. Konference se koná každý rok v~září a místo konání se střídá mezi Brnem (pořadatelem je Fakulta informatiky Masarykovy Univerzity) a Plzní (pořadatelem je Fakulta aplikovaných věd Západočeské univerzity v~Plzni). Tento rok bude konference organizována právě Západočeskou univerzitou, a poprvé se bude konat za hranicemi České Republiky, přesněji ve Slovinsku ve městě Ljubljana.
\par
Ke konferenci existuje webový portál, na nějž jsou od uživatelů nahrávány vědecké příspěvky. Tyto příspěvky jsou poté hodnoceny recenzenty (převážně členy programového výboru) formou online formuláře a na základě konečného hodnocení jednotlivých parametrů a na doporučení recenzentů jsou tyto příspěvky schváleny organizátorem a mohou být prezentovány na konferenci. Modul, vytvářený autorem, bude implementován do webového portálu konference TSD.
\par
Cílem této práce je prostudovat strukturu PDF formátu, který je pro vytváření editovatelných formulářů nejvhodnější a byl vybrán zadávajícím jako standard, tak i funkcionalitu volně dostupných PHP knihoven pro generování a parsování PDF souborů obsahujících editovatelný formulář, aby existovala možnost ohodnocení daného vědeckého příspěvku i v~místech, kde není dostupné internetové připojení, neboli off-line. Vytvořený PDF soubor musí obsahovat hodnotící formulář se všemi hodnotícími parametry doplněný o text vědeckého příspěvku. Pro generování a parsování musí být použity výhradně knihovny v~jazyce PHP, jelikož není vhodné využívat aplikace třetích stran spustitelné z~terminálu. Modul musí být nezávislý na platformě a lze ho upravovat v~jakémkoliv PDF prohlížeči. Před vytvořením modulu na testovací verzi webového portálu bude potřeba projít zdrojové soubory webového portálu pro seznámení s~již existujícími funkcionalitami a zařadit do portálu i náš modul. Z~dřívějších let je zde naimplementován totožný modul pro generování a parsování PDF souborů, bohužel tento modul nesplňuje veškeré body zadání právě z~důvodu použití nevhodného parseru.
 